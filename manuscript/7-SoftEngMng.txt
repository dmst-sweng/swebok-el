# Διοίκηση τεχνολογίας λογισμικού

  


## ΑΚΡΩΝΥΜΙΑ

## ΕΙΣΑΓΩΓΗ

Η διοίκηση τεχνολογίας λογισμικού μπορεί να οριστεί ως  εφαρμογή  δραστηριοτήτων διοίκησης, όπως προγραμματισμός, συντονισμός, μέτρηση, παρακολούθηση, έλεγχος και δημιουργία αναφορών, με σκοπό να διασφαλιστεί ότι τα προϊόντα λογισμικού και οι υπηρεσίες τεχνολογίας λογισμικού διανέμονται αποδοτικά και αποτελεσματικά και φυσικά προς όφελος των ενδιαφερόμενων μελών. Ο συνδεόμενος τομέας της διοίκησης  είναι σημαντικό στοιχείο όλων των  γνωστικών πεδίων, αλλά είναι προφανώς  πιο σχετικός στο συγκεκριμένο γνωστικό πεδίο απ' ότι άλλα. Η μέτρηση είναι επίσης μία σημαντική πτυχή σε όλα τα γνωστικά πεδία. Το ζήτημα της μέτρησης προγραμμάτων παρουσιάζεται και στο  παρών γνωστικό πεδίο.

Από μια άποψη  θα έπρεπε να είναι εφικτό να διοικηθεί ένα έργο τεχνολογίας λογισμικού με τον ίδιο τρόπο που διοικούνται και άλλες πολύπλοκες προσπάθειες. Ωστόσο,  υπάρχουν συγκεκριμένες πτυχές στα έργα λογισμικού και στις διεργασίες του κύκλου ζωής του λογισμικού,  που περιπλέκουν την αποτελεσματική διοίκηση,  συμπεριλαμβανομένων των ακολούθων:

  *   * Οι πελάτες συχνά δεν γνωρίζουν τι χρειάζεται ή τι είναι εφικτό.****
  * Οι πελάτες αδυνατούν να κατανοήσουν την έμφυτη πολυπλοκότητα την τεχνολογίας λογισμικού, ειδικά όσον αφορά τον αντίκτυπο από αλλαγές στις απαιτήσεις.****
  * Είναι πιθανόν η αυξημένη κατανόηση και συνθήκες αλλαγής θα δημιουργήσουν νέες ή αλλαγμένες απαιτήσεις λογισμικού.****
  * Ως αποτέλεσμα της αλλαγής των απαιτήσεων, το λογισμικό συχνά χτίζεται  χρησιμοποιώντας επαναληπτικές διαδικασίες αντί μιας ακολουθίας από κλειστά καθήκοντα.****
  * Η τεχνολογία λογισμικού απαραίτητα συνδυάζει δημιουργικότητα και πειθαρχεία. Η διατήρηση της κατάλληλης ισορροπίας μεταξύ αυτών των δύο είναι δύσκολη μερικές φορές.****
  * Ο βαθμός της καινοτομίας και της πολυπλοκότητας είναι συχνά υψηλός.****
  * Υπάρχει συχνά ένας γρήγορος ρυθμός αλλαγής της υποκείμενης τεχνολογίας.****

Οι λειτουργίες διοίκησης  της τεχνολογίας λογισμικού συναντώνται σε τρία επίπεδα: Οργανωσιακή  διοίκηση και διαχείριση υποδομών, διοίκηση έργου  και διοίκηση του προγράμματος μέτρησης. Τα δύο τελευταία καλύπτονται με λεπτομέρεια στην περιγραφή του συγκεκριμένου  γνωστικού πεδίου. Ωστόσο, αυτό δεν μπορεί να ελαττώσει την σπουδαιότητα ζητημάτων που αφορούν την  οργανωσιακή  διοίκηση και διαχείριση των υποδομών.  Είναι γενικά αποδεκτό ότι  οι διευθυντές τεχνολογίας λογισμικού του οργανισμού πρέπει να έχουν εντρυφήσει τόσο στην διοίκηση έργου όσο και στην γνώση από την μέτρηση λογισμικού που περιγράφεται σε αυτό το γνωστικό πεδίο. Θα πρέπει επίσης να διαθέτουν κάποιες στοχευμένες γνώσεις επάνω στο συγκεκριμένο πεδίο (τεχνολογία λογισμικού). Παρομοίως, είναι επίσης χρήσιμο εάν οι διευθυντές περίπλοκων έργων και προγραμμάτων, στα οποία το λογισμικό αποτελεί συστατικό της αρχιτεκτονικής του συστήματος, είναι ενήμεροι για τις διαφορές που οι διεργασίες λογισμικού  εισάγουν στην διοίκηση και την μέτρηση του έργου.    

Άλλες πτυχές της οργανωσιακής διοίκησης ασκούν έναν αντίκτυπο στην τεχνολογία λογισμικού, για παράδειγμα οργανωσιακές πολιτικές και διαδικασίες, που παρέχουν το πλαίσιο στο οποίο αναλαμβάνονται τα  έργα τεχνολογίας λογισμικού. Αυτές οι πολιτικές και οι διαδικασίες μπορεί χρειάζεται να είναι εναρμονισμένες με τις απαιτήσεις για αποτελεσματική ανάπτυξη και συντήρηση λογισμικού. Επιπρόσθετα, ένας αριθμός πολιτικών ειδικών για την τεχνολογία λογισμικού  μπορεί να χρειαστεί να εφαρμοσθούν ή να καθιερωθούν για αποτελεσματική διοίκηση της τεχνολογίας λογισμικού σε οργανωσιακό επίπεδο. Για παράδειγμα, πολιτικές είναι συχνά απαραίτητες για την καθιέρωση συγκεκριμένων διαοργανωσιακών  διεργασιών ή διαδικασιών για καθήκοντα τεχνολογίας λογισμικού όπως είναι η σχεδίαση, η κατασκευή, η εκτίμηση, η παρακολούθηση λογισμικού και η δημιουργία αναφορών. Τέτοιες πολιτικές είναι σημαντικές για μακροχρόνια αποτελεσματική διοίκηση έργων τεχνολογίας λογισμικού  μέσα σε έναν οργανισμό, για παράδειγμα καθιερώνοντας μια συνεπή αρχή  με την οποία θα αναλύονται οι επιδόσεις προηγούμενων έργων και θα εφαρμόζονται βελτιώσεις).

Μια άλλη σημαντική πτυχή της οργανωσιακής διοίκησης είναι οι πολιτικές διοίκησης του προσωπικού και οι διαδικασίες για πρόσληψη, εκπαίδευση και καθοδήγηση του προσωπικού για την ανάπτυξη καριέρας, όχι μόνο σε επίπεδο έργου, άλλα και στην μακροχρόνια επιτυχία ενός οργανισμού. Το προσωπικό της τεχνολογίας λογισμικού  μπορεί να  εμφανίζει μοναδική εκπαίδευση ή προκλήσεις για την διοίκηση προσωπικού, για παράδειγμα η διατήρηση συγχρονισμού σε ένα πλαίσιο όπου η υποκείμενη τεχνολογία υφίσταται γρήγορη και συνεχή αλλαγή.

Η διαχείριση της επικοινωνίας είναι επίσης συχνά αναφερόμενη σαν μια παραμελημένη αλλά σημαντική πτυχή της απόδοσης των ατόμων σε ένα πεδίο, όπου η ακριβής κατανόηση των αναγκών των χρηστών, των απαιτήσεων λογισμικού και των σχεδιασμών του λογισμικού  είναι απαραίτητα. Επιπρόσθετα, είναι επιθυμητή η διαχείριση χαρτοφυλακίου, η οποία  παρέχει μια συνολική εικόνα, όχι μόνον του τρέχοντος λογισμικού, που βρίσκεται υπό ανάπτυξη σε ποικίλα έργα και προγράμματα (ολοκληρωμένα έργα), αλλά επίσης για λογισμικό προγραμματισμένο και εν λειτουργία σήμερα σε έναν οργανισμό. Επίσης, η επαναχρησιμοποίηση λογισμικού είναι βασικός παράγοντας στην διατήρηση και βελτίωση της παραγωγικότητας και της ανταγωνιστικότητας. Η αποτελεσματική επαναχρησιμοποίηση απαιτεί στρατηγικό όραμα που αντανακλά τα πλεονεκτήματα και τα μειονεκτήματα της επαναχρησιμοποίησης.

Επιπρόσθετα για την κατανόηση των πτυχών της διοίκησης που επηρεάζεται μόνον από έργα λογισμικού, οι μηχανικοί λογισμικού πρέπει να έχουν κάποια γνώση των γενικότερων πτυχών της διοίκησης που αναφέρθηκαν σε αυτό το γνωστικό πεδίο (ακόμη και στα πρώτα χρόνια μετά την αποφοίτηση).

Τα χαρακτηριστικά της οργανωτικής κουλτούρας και συμπεριφοράς, καθώς και της διοίκησης των άλλων λειτουργικών περιοχών της επιχείρησης, ασκούν επιρροή, έστω και έμμεσα, στις διεργασίες της τεχνολογίας λογισμικού ενός οργανισμού.

Αναλυτικές πληροφορίες που αφορούν την διοίκηση έργων λογισμικού μπορούν να βρεθούν στο βιβλίο _GuidetotheProjectManagementBodyofKnowledge (PMBOK®Guide) και στο βιβλίο SoftwareExtensiontothePMBOK®Guide_(SWX). Κάθε ένα από αυτά τα βιβλία-οδηγούς περιλαμβάνει δέκα γνωστικά πεδία διοίκησης έργου: διοίκηση της ολοκλήρωσης του έργου, διοίκηση του πεδίου δράσης του έργου, διαχείριση χρόνου του έργου, διαχείριση κόστους του έργου, διοίκηση ποιότητας του έργου, διοίκηση ανθρώπινων πόρων του έργου, διοίκηση επικοινωνίας του έργου, διαχείριση κίνδυνου του έργου, διαχείριση των συμβάσεων του έργου και διαχείριση των ενδιαφερόμενων μελών του έργου. Κάθε γνωστικό πεδίο έχει άμεση συνάφεια με την διοίκηση τεχνολογίας λογισμικού αυτού του γνωστικό πεδίο.  

Επιπρόσθετη πληροφόρηση για το συγκεκριμένο γνωστικό πεδίο παρέχεται από  τις πηγές  και την περεταίρω ανάγνωση στο τέλος του κεφαλαίου.                                                                      

Το συγκεκριμένο γνωστικό πεδίο Διοίκηση τεχνολογίας λογισμικού αποτελείται από τις διεργασίες της διοίκησης έργων λογισμικού των πρώτων πέντε θεμάτων του σχήματος 7.1 (Έναρξης και ορισμός σκοπού, Προγραμματισμός έργου λογισμικού, Θεσμοθέτηση έργου λογισμικού, Επιθεώρηση και αξιολόγηση, Τερματισμός), συν  την Μέτρηση τεχνολογίας λογισμικού στο  έκτο θέμα και τα Εργαλεία διοίκησης τεχνολογίας λογισμικού στο έβδομο. Ενώ  συχνά η διοίκηση έργου και η διαχείριση μετρήσεων θεωρούνται ξεχωριστές, και πράγματι κάθε διεργασία εμπεριέχει πολλές μοναδικές ιδιότητες, η στενή τους σχέση έχει οδηγήσει σε ενιαία αντιμετώπιση στο συγκεκριμένο γνωστικό πεδίο.

Δυστυχώς, μια κοινή αντίληψη της βιομηχανίας λογισμικού είναι ότι τα προϊόντα λογισμικού  παραδίδονται με καθυστέρηση, εκτός προϋπολογισμού, με κακή ποιότητα, και ελλιπή λειτουργικότητα. Η διοίκηση βάσει της πληροφορίας των μετρήσεων, μια σταθερή αρχή για κάθε πραγματικό τομέα που ασχολείται με την μηχανική, μπορεί να βοηθήσει στην βελτίωση της αντίληψης και της πραγματικότητας. Κατ' ουσία, διοίκηση χωρίς μέτρηση (ποιοτική ή ποσοτική) υποδηλώνει έλλειψη πειθαρχίας, και μέτρηση χωρίς διοίκηση υποδηλώνει έλλειψη σκοπού ή πλαισίου. Η αποτελεσματική διοίκηση απαιτεί  συνδυασμό μέτρησης και εμπειρίας.

Θα υιοθετήσουμε τους παρακάτω ορισμούς εργασίας:

  * _Η Διοίκηση_ είναι ένα σύστημα διεργασιών και ελέγχων που απαιτούνται  για την επίτευξη των στρατηγικών στόχων, που έχουν τεθεί από τον οργανισμό.
  * _Η Μέτρηση_ αναφέρεται στην ανάθεση τιμών και επιγραφών στα προϊόντα, τις διεργασίες, και τους πόρους τεχνολογίας λογισμικού συν τα μοντέλα που προκύπτουν από αυτές, είτε αυτά τα μοντέλα αναπτύχθηκαν με χρήση στατιστικών είτε άλλων τεχνικών. 


Τα τμήματα της διοίκησης έργου τεχνολογίας λογισμικού στο συγκεκριμένο γνωστικό πεδίο κάνουν εκτεταμένη χρήση του τμήματος της μέτρησης τεχνολογίας λογισμικού.  
Το συγκεκριμένο γνωστικό πεδίο είναι στενά συνδεδεμένο με άλλα γνωστικά πεδία του παρόντος βιβλίου-οδηγού( _SWEBOKGuide_), και η ανάγνωση της περιγραφής των παρακάτω γνωστικών πεδίων σε συνδυασμό με το τρέχον θα είναι ιδιαιτέρως χρήσιμη:

  * Το γνωστικό πεδίο Θεμέλια Μηχανικής/Engineering Foundations στο οδηγό SWEBOK περιγράφει μερικές γενικές έννοιες της μέτρησης που είναι άμεσα εφαρμόσιμες στο κομμάτι της μέτρησης της τεχνολογίας λογισμικού του τρέχοντος γνωστικού πεδίου. Επιπρόσθετα, οι έννοιες και οι τεχνικές,  που παρουσιάζονται στην ενότητα 2, Στατιστική Ανάλυση/Statistical Analysis στο γνωστικό πεδίο Θεμέλια Μηχανικής/Engineering Foundations στο οδηγό SWEBOK, εφαρμόζονται άμεσα σε πολλά θέματα του παρόντος γνωστικού πεδίου.
  * Το γνωστικό πεδίο Απαιτήσεις λογισμικού περιγράφει μερικές από τις δραστηριότητες που πρέπει να εκτελεστούν κατά την διάρκεια της Έναρξης και Ορισμού Σκοπού του έργου.
  * Το γνωστικό πεδίο της Διαχείρισης σχηματισμών λογισμικού ασχολείται με την ταυτοποίηση, τον έλεγχο, την αποτίμηση κατάστασης, και την επιθεώρηση των σχηματισμών του λογισμικού μαζί την διαχείριση εκδόσεων και παράδοση του λογισμικού και εργαλεία διαχείρισης  σχηματισμών του λογισμικού.
  * Το γνωστικό πεδίο που αφορά την Διεργασία Τεχνολογίας Λογισμικού περιγράφει τα μοντέλα του κύκλου ζωής του λογισμικού και τις σχέσεις μεταξύ διεργασιών και προϊόντων εργασίας.
  * Το γνωστικό πεδίο Ποιότητας λογισμικού δίνει έμφαση στην ποιότητα ως στόχο της διοίκησης και ως σκοπό πολλών δραστηριοτήτων τεχνολογίας λογισμικού.
  * Το γνωστικό πεδίο Οικονομικά τεχνολογίας λογισμικού πραγματεύεται  τον τρόπο σύνθεσης αποφάσεων σχετικές με λογισμικό μέσα σε επιχειρηματικό πλαίσιο.


## ΚΑΤΑΝΟΜΗ ΤΩΝ ΘΕΜΑΤΩΝ ΤΗΣ ΔΙΟΙΚΗΣΗΣ ΤΕΧΝΟΛΟΓΙΑΣ ΛΟΓΙΣΜΙΚΟΥ

Λόγω του ότι τα περισσότερα μοντέλα κύκλου ζωής της ανάπτυξης λογισμικού  απαιτούν παρόμοιες δραστηριότητες, οι οποίες θα μπορούσαν να εκτελεστούν με διαφορετικούς τρόπους, η κατανομή των θεμάτων γίνεται με βάση στις δραστηριότητες. Η συγκεκριμένη κατανομή απεικονίζεται στο Υπόδειγμα 7.1. Τα στοιχεία του σχήματος που εμφανίζονται  στο υψηλότερο επίπεδο της κατανομής  είναι οι δραστηριότητες που συνήθως εκτελούνται όταν ένα έργο ανάπτυξης λογισμικού διοικείται, ανεξάρτητα από το μοντέλο κύκλου ζωής της ανάπτυξης λογισμικού (βλ. παράγραφο 2.2, Μοντέλα κύκλου ζωής λογισμικού, στο γνωστικό πεδίο Διεργασίες τεχνολογίας λογισμικού) το οποίο έχει επιλεγεί για ένα συγκεκριμένο έργο. Η συγκεκριμένη κατανομή δεν έχει καμία πρόθεση να προτείνει κάποιο συγκεκριμένο μοντέλο κύκλου ζωής.  Υπαινίσσεται μόνον το τι συμβαίνει και όχι το πότε ή το πώς αυτό συμβαίνει ή πόσες φορές προκύπτει η εκάστοτε δραστηριότητα. Τα επτά θέματα είναι:

  * Έναρξη και Ορισμός Σκοπού, το οποίο ασχολείται με την απόφαση να ξεκινήσω ή όχι ένα έργο τεχνολογίας λογισμικού
  * Προγραμματισμός Έργου Λογισμικού, το οποίο διευθύνει την προετοιμασία αναληφθέντων των δραστηριοτήτων με στόχο ένα επιτυχημένο έργο τεχνολογίας λογισμικού όπως αυτό εκλαμβάνεται από την σκοπιά της διοίκησης
  * Θεσμοθέτηση έργου λογισμικού, το οποίο ασχολείται με γενικά αποδεκτές δραστηριότητες της διοίκησης τεχνολογίας λογισμικού οι οποίες προκύπτουν κατά την διάρκεια της εκτέλεσης ενός έργου τεχνολογίας λογισμικού.
  * Επιθεώρηση και Αξιολόγηση, το οποίο ασχολείται με την διασφάλιση ότι οι τεχνικές δραστηριότητες και οι δραστηριότητες που αφορούν πρόγραμμα, κόστος, και ποιότητα τεχνολογίας είναι ικανοποιητικές
  * Τερματισμός, το οποίο καταπιάνεται με τις δραστηριότητες που πραγματοποιήθηκαν προκειμένου να ολοκληρωθεί  ένα έργο
  * Μέτρηση τεχνολογίας λογισμικού, το οποίο ασχολείται με την αποτελεσματική ανάπτυξη και εφαρμογή προγραμμάτων μετρήσεων σε οργανισμούς τεχνολογίας λογισμικού
  * Εργαλεία διοίκησης τεχνολογίας λογισμικού, το οποίο περιγράφει την επιλογή και χρήση εργαλείων για την διοίκηση ενός έργου τεχνολογίας λογισμικού.


**Υπόδειγμα 8.1** Κατανομή των θεμάτων στο γνωστικό πεδίο Διοίκηση τεχνολογίας λογισμικού 

## Έναρξη και ορισμός σκοπού

Το επίκεντρο αυτών των δραστηριοτήτων έγκειται στον αποτελεσματικό προσδιορισμό των απαιτήσεων λογισμικού χρησιμοποιώντας ποικίλες μεθόδους εκμαίευσης  και την εκτίμηση σχετικά με την σκοπιμότητα του έργου από μια ποικιλία οπτικών. Άπαξ και έχει καθιερωθεί η σκοπιμότητα ενός έργου, τα υπολειπόμενα καθήκοντα του συγκεκριμένου τμήματος είναι οι προδιαγραφές των απαιτήσεων και η επιλογή των διεργασιών επανεξέτασης και επιθεώρησης των απαιτήσεων. 

### Προσδιορισμός και διαπραγμάτευση των απαιτήσεων

Ο προσδιορισμός και η διαπραγμάτευση των απαιτήσεων θέτει τα ορατά όρια για το σύνολο των καθηκόντων που πρέπει να αναληφθούν (βλ. στο γνωστικό πεδίο Απαιτήσεις λογισμικού). Οι δραστηριότητες περιλαμβάνουν εκμαίευση, ανάλυση, προδιαγραφές και επικύρωση των απαιτήσεων. Οι μέθοδοι και οι τεχνικές πρέπει να επιλέγονται και να εφαρμόζονται, λαμβάνοντας υπόψη τις ποικίλες προσεγγίσεις των ενδιαφερομένων μελών.  Αυτό οδηγεί στον προσδιορισμό του σκοπού του έργου με τέτοιο τρόπο έτσι ώστε να  επιτυγχάνονται οι στόχοι και να ικανοποιούνται οι περιορισμοί.

### Ανάλυση σκοπιμότητας

Ο σκοπός της ανάλυσης σκοπιμότητας είναι να αναπτύξει μια σαφή περιγραφή των στόχων του έργου και να αξιολογήσει εναλλακτικές προσεγγίσεις με σκοπό να προσδιορίσει εάν το προτεινόμενο έργο είναι η καλύτερη εναλλακτική, δεδομένων των περιορισμών τεχνολογίας, πόρων, οικονομικών και πολιτικοκοινωνικών παραγόντων. Ένα αρχικό έργο και μια δήλωση σκοπού του προϊόντος, τα παραδοτέα του έργου, οι περιορισμοί σχετικά με την χρονική διάρκεια και μια εκτίμηση των απαραίτητων πόρων θα πρέπει να προετοιμαστούν.

Οι πόροι περιλαμβάνουν και έναν επαρκή αριθμό ανθρώπων οι οποίοι έχουν τις απαραίτητες δεξιότητες, τον εξοπλισμό, την υποδομή και την υποστήριξη (είτε εσωτερικά είτε εξωτερικά).  Η ανάλυση σκοπιμότητας συχνά απαιτεί κατά προσέγγιση εκτιμήσεις της προσπάθειας και του κόστους βάσει κατάλληλων μεθόδων (βλ. παράγραφο 2.3, Προσπάθεια, προγραμματισμός και εκτίμηση κόστους). 

### Διεργασία επιθεώρησης και αναθεώρησης των απαιτήσεων

Δεδομένου του αναπόφευκτού της αλλαγής, οι εμπλεκόμενοι φορείς πρέπει να συμφωνήσουν σχετικά με τα μέσα με τα οποία οι απαιτήσεις και ο σκοπός πρέπει να επιθεωρούνται και να αναθεωρούνται (για παράδειγμα διαδικασίες διοίκησης αλλαγής, αναδρομικοί κύκλοι επαναλήψεων). Αυτό υπαινίσσεται ξεκάθαρα ότι ο σκοπός και οι απαιτήσεις δεν είναι απαράλλακτα αλλά μπορούν και πρέπει να αναθεωρούνται σε προκαθορισμένα σημεία καθώς το έργο αναπτύσσεται (για παράδειγμα, τη στιγμή που δημιουργούνται ανεκτέλεστες προτεραιότητες ή σε καθοριστικές στιγμές επιθεώρησης).  Εάν οι αλλαγές γίνουν αποδεκτές, τότε κάποια μορφή ανάλυσης ιχνηλασιμότητας και ανάλυσης κινδύνου πρέπει να χρησιμοποιηθεί προκειμένου να εξακριβωθεί ο αντίκτυπος αυτών των αλλαγών (βλ. παράγραφο 2.5, Διαχείριση κινδύνου, καθώς και ενότητα 3, Έλεγχος σχηματισμών λογισμικού, στο γνωστικό πεδίο Διαχείριση σχηματισμών λογισμικού).

Μία προσέγγιση διαχείρισης  αλλαγής μπορεί να διαμορφώσει την βάση για την αξιολόγηση της επιτυχίας κατά την διάρκεια του τερματισμού ενός εξελικτικού κύκλου ή ενός ολόκληρου έργου, βασιζόμενη στις αλλαγές που έχουν συμβεί στην πορεία (βλ. ενότητα 5, Τερματισμός).  


## Προγραμματισμός έργου πληροφοικής

Το πρώτο βήμα στον προγραμματισμό ενός έργου πληροφορικής πρέπει να είναι η επιλογή ενός κατάλληλου μοντέλου κύκλου ζωής λογισμικού και ίσως η εξατομίκευσή του με βάση τον σκοπό του έργου, τις απαιτήσεις λογισμικού, και μία εκτίμηση του κινδύνου. Άλλοι παράγοντες που πρέπει να ληφθούν υπόψη περιλαμβάνουν την φύση του πεδίου της εφαρμογής, την λειτουργική και τεχνική πολυπλοκότητα και τις απαιτήσεις ποιότητας λογισμικού (βλ. παράγραφο 3.1, Απαιτήσεις ποιότητας λογισμικού στο γνωστικό πεδίο Ποιότητα λογισμικού).

Σε όλους τους Κύκλους ζωής ανάπτυξης λογισμικού _(SoftwareDevelopmentLifeCycle) (SDLC)_, η εκτίμηση του κινδύνου πρέπει να είναι στοιχείο του αρχικού προγραμματισμού του έργου, και το «προφίλ κινδύνου» του έργου θα πρέπει να συζητηθεί και να γίνει αποδεκτό από όλους τους σχετικούς εμπλεκόμενους φορείς. Οι διεργασίες διοίκησης ποιότητας λογισμικού (βλ. ενότητα 2, Διεργασίες διαχείρισης ποιότητας λογισμικού, στο γνωστικό πεδίο Ποιότητα λογισμικού) πρέπει να προσδιορίζονται ως μέρος της διεργασίας σχεδιασμού και να οδηγούν σε διαδικασίες και αρμοδιότητες  που να διασφαλίζουν την ποιότητα λογισμικού όπως, επαλήθευση και επικύρωση, επιθεωρήσεις και ελέγχους (βλ. στο γνωστικό πεδίο Ποιότητα λογισμικού). Οι διεργασίες και οι αρμοδιότητες για επιθεώρηση και αναθεώρηση του πλάνου ενός τρέχοντος έργου και άλλων σχετικών με το έργο πλάνων πρέπει επίσης να δηλώνονται σαφώς και να συμφωνούνται.

### Σχεδιασμός διεργασίας

Τα μοντέλα κύκλου ζωής ανάπτυξης λογισμικού εκτείνονται σε μια συνεχή κλίμακα από προφητικό σε προσαρμοστικό (βλ. παράγραφο 2.2, Μοντέλα κύκλου ζωής λογισμικού, στο γνωστικό πεδίο Διεργασίες τεχνολογίας λογισμικού). Τα προφητικά μοντέλα κύκλου ζωής ανάπτυξης λογισμικού χαρακτηρίζονται από την ανάπτυξη λεπτομερών απαιτήσεων λογισμικού, τον λεπτομερή σχεδιασμό έργου και τον ελάχιστο σχεδιασμό για επανάληψη μεταξύ των φάσεων ανάπτυξης. Τα προσαρμοστικά μοντέλα κύκλου ζωής ανάπτυξης λογισμικού είναι σχεδιασμένα να διευκολύνουν επείγουσες απαιτήσεις λογισμικού και επαναληπτική ευθυγράμμιση των πλάνων.   Ένας πολύ προβλεπτικός κύκλος ζωής ανάπτυξης λογισμικού εκτελεί τις πέντε πρώτες διαδικασίες που καταγράφονται στο Σχήμα 7.1 με γραμμική ακολουθία με αναθεωρήσεις των προηγούμενων φάσεων μόνο κρίνεται απαραίτητο. Ένας προσαρμοστικός κύκλος ζωής ανάπτυξης λογισμικού χαρακτηρίζεται από επαναληπτικούς κύκλους ανάπτυξης. Οι κύκλοι ζωής ανάπτυξης λογισμικού στο μέσο της συνεχούς κλίμακας παράγουν αυξανόμενη λειτουργικότητα είτε με βάση κάποιο προσχεδιασμένο πρόγραμμα (στη προβλεπτική πλευρά της κλίμακας) είτε ως προϊόν των συχνών ενημερωμένων κύκλων ανάπτυξης (στη προσαρμοστική πλευρά της κλίμακας).

Στους  πολύ γνωστούς  κύκλους ζωής ανάπτυξης λογισμικού περιλαμβάνονται το μοντέλο του καταρράκτη, τα εξελικτικά μοντέλα και τα σπειροειδή μοντέλα συν διάφορες μορφές επιθετικής ανάπτυξης λογισμικού.

Σχετικές μέθοδοι (βλ. στο γνωστικό πεδίο Μοντέλα και μέθοδοι τεχνολογίας λογισμικού) και εργαλεία πρέπει να επιλέγονται ως μέρος του σχεδιασμού. Αυτοματοποιημένα εργαλεία τα οποία πρόκειται να χρησιμοποιηθούν καθ' όλη την διάρκεια του έργου πρέπει να αποτελούν μέρος του σχεδιασμού και να αποκτούνται. Τα εργαλεία μπορεί να περιλαμβάνουν εργαλεία για προγραμματισμό  έργου, απαιτήσεις λογισμικού, σχεδίαση λογισμικού, κατασκευή λογισμικού, συντήρηση λογισμικού, διαχείριση σχηματισμών λογισμικού, διεργασία τεχνολογίας λογισμικού, ποιότητα λογισμικού και άλλα. Ενώ πολλά από αυτά τα εργαλεία πρέπει να επιλεγούν βάσει πρωτίστως των τεχνικών θεωρήσεων που συζητούνται σε άλλα γνωστικά πεδία, μερικά εκ των οποίων είναι στενά συνδεδεμένα με διοικητικές θεωρήσεις που συζητούνται στο παρόν κεφάλαιο.

### Ορισμός παραδοτέων


Τα προϊόντα εργασίας της κάθε δραστηριότητας του έργου, για παράδειγμα η τεκμηρίωση σχεδιασμού της αρχιτεκτονικής λογισμικού, οι αναφορές επιθεώρησης, το ελεγμένο λογισμικό, πρέπει να προσδιορίζονται και να χαρακτηρίζονται. Ευκαιρίες επαναχρησιμοποίησης συστατικών στοιχείων λογισμικού από προηγούμενα έργα ή αξιοποίηση έτοιμων προϊόντων λογισμικού πρέπει να αξιολογούνται. Η προμήθεια λογισμικού και η χρήση τρίτων για την ανάπτυξη παραδοτέων του έργου πρέπει να προγραμματίζεται και να επιλέγονται οι προμηθευτές (βλ. παράγραφο 3.2, Απόκτηση λογισμικού και διαχείριση συμβολαίου με προμηθευτή).

### Εκτίμηση προσπάθειας, προγράμματος και κόστους

Το εκτιμώμενο εύρος της απαιτούμενης προσπάθειας για ένα έργο ή μερών ενός έργου μπορεί να προσδιοριστεί με την χρήση ενός βαθμονομούμενου μοντέλου εκτίμησης που βασίζεται σε ιστορικά  δεδομένα μεγέθους και προσπάθειας (όταν αυτά είναι διαθέσιμα)  και άλλων σχετικών μεθόδων όπως είναι η κρίση ενός ειδικού και η χρήση αναλογίας. Οι εξαρτήσεις των εργασιών μπορούν να  καθιερωθούν και πιθανές ευκαιρίες για ολοκλήρωση εργασιών ταυτόχρονα και σειριακά μπορούν να προσδιοριστούν και να τεκμηριωθούν με την χρήση ενός διαγράμματος Gantt, για παράδειγμα. Για έργα με προβλεπτικό κύκλο ζωής ανάπτυξης λογισμικού το αναμενόμενο πρόγραμμα εργασιών με τους προβλεπόμενους χρόνους έναρξης, την διάρκεια και τους χρόνους λήξης παράγεται τυπικά κατά την διάρκεια του σχεδιασμού. Για έργα με προσαρμοστικό κύκλο ζωής ανάπτυξης λογισμικού αναπτύσσεται τυπικά μια συνολική εκτίμηση της προσπάθειας και του προγράμματος από την αρχική κατανόηση των απαιτήσεων, ή εναλλακτικά οι περιορισμοί που αφορούν την συνολική προσπάθεια και το πρόγραμμα μπορούν να καθοριστούν και να χρησιμοποιηθούν για τον προσδιορισμό μιας αρχικής εκτίμησης του αριθμού των επαναληπτικών κύκλων και την εκτίμηση της προσπάθειας και άλλων κατανεμημένων πόρων σε κάθε κύκλο.

Οι απαιτήσεις πόρων ,για παράδειγμα άνθρωποι και εργαλεία, μπορούν να μεταφραστούν σε εκτίμηση κόστους. Η αρχική εκτίμηση της προσπάθειας, του προγράμματος και του κόστους είναι μία επαναληπτική διαδικασία, η οποία θα πρέπει να διαπραγματεύεται και να αναθεωρείται μεταξύ των εμπλεκόμενων ενδιαφερόμενων φορέων μέχρι να επιτευχθεί ομοφωνία σχετικά με τους πόρους και την διάθεση χρόνου για την ολοκλήρωση του έργου.

### Κατανομή πόρων


Ο εξοπλισμός, η υποδομή και οι άνθρωποι πρέπει να κατανεμηθούν στις προσδιορισμένες εργασίες, συμπεριλαμβανομένης και της κατανομής αρμοδιοτήτων για την ολοκλήρωση των διαφόρων συστατικών του έργου και του συνολικού έργου. Μπορεί να χρησιμοποιηθεί ένας πίνακας που δείχνει ποιος είναι υπεύθυνος για, υπόλογος για, στην διαβούλευση για, και ενημερωμένος για κάθε μια από τις εργασίες. Η κατανομή των πόρων βασίζεται και περιορίζεται από την διαθεσιμότητα τους και από την βέλτιστη χρήση τους, καθώς επίσης και από ζητήματα που αφορούν το προσωπικό, για παράδειγμα, παραγωγικότητα ατόμων και ομάδων, δυναμική ομάδων, και δομή ομάδων.

### Διαχείριση κινδύνου

Ο κίνδυνος και η αβεβαιότητα είναι σχετιζόμενες αλλά διαφορετικές έννοιες. Η αβεβαιότητα προκύπτει από την έλλειψη πληροφορίας. Ο κίνδυνος χαρακτηρίζεται από την πιθανότητα να συμβεί ενός γεγονότος, το οποίο θα έχει αρνητικό αντίκτυπο σε ένα έργο, και από τα χαρακτηριστικά αυτού του αντίκτυπου. Ο κίνδυνος συχνά είναι το αποτέλεσμα της αβεβαιότητας. Η αντιστροφή του κινδύνου  είναι η ευκαιρία, η οποία χαρακτηρίζεται από την πιθανότητα να συμβεί ένα γεγονός που θα επιφέρει θετικό αποτέλεσμα.

Η διαχείριση κινδύνου συνεπάγεται την αναγνώριση των παραγόντων κινδύνου και ανάλυση της πιθανότητας και του πιθανού αντίκτυπου για κάθε παράγοντα κινδύνου, την ιεράρχηση των παραγόντων κινδύνου και την ανάπτυξη στρατηγικών μείωσης του κινδύνου με στόχο την μείωση της πιθανότητας και την ελαχιστοποίηση του αρνητικού αντίκτυπου  στην περίπτωση που ένας παράγοντας κινδύνου γίνει πρόβλημα. Μέθοδοι εκτίμησης κινδύνου, για παράδειγμα η κρίση ειδικού, τα ιστορικά δεδομένα, τα δένδρα αποφάσεων και η προσομοίωση διαδικασιών) μπορούν μερικές φορές να χρησιμοποιηθούν με σκοπό τον προσδιορισμό και την εκτίμηση παραγόντων κινδύνου.

Οι συνθήκες εγκατάλειψης ενός έργου  μπορούν επίσης να προσδιοριστούν σε αυτό το σημείο σε συζήτηση με όλους τους συσχετιζόμενους ενδιαφερόμενους φορείς. Οι πτυχές κινδύνου που σχετίζονται αποκλειστικά με το λογισμικό, όπως η τάση των μηχανικών λογισμικού να προσθέτουν αχρείαστα χαρακτηριστικά ή οι κίνδυνοι που σχετίζονται με την μη απτή φύση του λογισμικού, μπορούν να επηρεάσουν την διαχείριση κινδύνου ενός έργου λογισμικού. Ιδιαίτερη προσοχή πρέπει να δοθεί στην διαχείριση κινδύνων που σχετίζονται με τις απαιτήσεις ποιότητας του λογισμικού όπως είναι η ασφάλεια ή οι υπηρεσίες ασφάλειας (βλ. στο γνωστικό πεδίο Ποιότητα λογισμικού). Η διαχείριση κινδύνου πρέπει να πραγματοποιείται όχι μόνο στην έναρξη του έργου, αλλά και σε περιοδικά διαστήματα κατά την διάρκεια του κύκλου ζωής του.

### Διοίκηση ποιότητας


Οι απαιτήσεις ποιότητας λογισμικού πρέπει να προσδιορίζονται, ίσως και σε ποσοτικούς και σε ποιοτικούς όρους, για ένα έργο λογισμικού και τα συνδεόμενα σε αυτό προϊόντα εργασίας. Τα κατώτατα όρια για τις αποδεκτές ποιοτικές μετρήσεις πρέπει να ορίζονται για κάθε απαίτηση ποιότητας λογισμικού με βάση τις ανάγκες και τις προσδοκίες των εμπλεκομένων μελών. Οι διαδικασίες, που αφορούν την συνεχή Διασφάλιση ποιότητας λογισμικού (SQA) , την βελτίωση της ποιότητας μέσα από την διεργασία ανάπτυξης και την επαλήθευση και επικύρωση των παραδοτέων προϊόντων λογισμικού, πρέπει επίσης να καθορίζονται κατά την διάρκεια ενός ποιοτικού προγραμματισμού για παράδειγμα τεχνικές αναφορές και επιθεωρήσεις ή επιδείξεις ολοκληρωμένης λειτουργικότητας (βλ. στο  γνωστικό πεδίο Ποιότητα λογισμικού).

### Διαχείριση σχεδίου


Για έργα λογισμικού, όπου η αλλαγή αποτελεί προσδοκία, τα σχέδια πρέπει να διαχειρίζονται. Η διαχείριση του σχεδίου του έργου πρέπει να προγραμματιστεί. Τα σχέδια και οι διεργασίες που έχουν επιλεγεί για την ανάπτυξη του λογισμικού πρέπει να παρακολουθούνται συστηματικά, να επιθεωρούνται, να γίνεται απολογισμός, και όταν πρέπει να αναθεωρούνται. Σχέδια που σχετίζονται με υποστηρικτικές διαδικασίες για παράδειγμα τεκμηρίωση, διαχείριση σχηματισμών λογισμικού, και επίλυση προβλημάτων, πρέπει επίσης να διαχειρίζονται. Η δημιουργία αναφορών, η παρακολούθηση, και ο έλεγχος πρέπει να ταιριάζουν  με το επιλεγμένο μοντέλο κύκλου ζωής ανάπτυξης λογισμικού και τις πραγματικότητες του έργου. Τα σχέδια θα πρέπει να λαμβάνουν υπόψη τα διάφορα τεχνουργήματα που θα χρησιμοποιηθούν για την διαχείριση του έργου.    

## Θεσμοθέτηση έργου λογισμικού


Κατά την διάρκεια της θεσμοθέτησης ενός έργου λογισμικού (ή αλλιώς εκτέλεσης έργου) εφαρμόζονται τα σχέδια και θεσμοθετούνται οι διαδικασίες που εμπεριέχονται σε αυτά. Καθ' όλη την διάρκεια, θα πρέπει να υπάρχει εστίαση στην τήρηση των διαδικασιών του επιλεγμένου κύκλου ζωής ανάπτυξης λογισμικού, με επιτακτική προσδοκία ότι αυτή η προσκόλληση των διαδικασιών θα οδηγήσει στην επιτυχή ικανοποίηση των απαιτήσεων των ενδιαφερομένων μελών και στην επίτευξη των στόχων του έργου. Θεμελιώδους σημασίας για την θεσμοθέτηση ενός έργου πληροφορικής είναι η συνεχής διαχείριση δραστηριοτήτων παρακολούθησης, ελέγχου και δημιουργίας αναφορών.

### Εφαρμογή σχεδίων

Οι δραστηριότητες του έργου θα πρέπει να αναλαμβάνονται σύμφωνα με το σχέδιο του έργου και των υποστηρικτικών σχεδίων.  Οι πόροι, για παράδειγμα προσωπικό, τεχνολογία και χρηματοδότηση, αξιοποιούνται και παράγονται τα προϊόντα εργασίας, για παράδειγμα σχεδιασμός λογισμικού, κώδικας λογισμικού και περιπτώσεις ελέγχων λογισμικού.

### Απόκτηση λογισμικού και διαχείριση συμβολαίων με προμηθευτές


Η απόκτηση λογισμικού και  η διαχείριση των συμβολαίων με τους  προμηθευτές ασχολείται με ζητήματα που αφορούν την δημιουργία συμβολαίων με πελάτες του οργανισμού ανάπτυξης λογισμικού που αποκτούν το παραδιδόμενο προϊόν εργασίας και με προμηθευτές που προμηθεύουν προϊόντα ή υπηρεσίες στον οργανισμό τεχνολογίας λογισμικού.

Αυτό μπορεί να περιλαμβάνει την επιλογή των κατάλληλων ειδών συμβολαίων, όπως τα συμβόλαια σταθερής τιμής,  χρόνου και υλικών, χρέωσης συν ένα σταθερό  τίμημα, χρέωσης συν αμοιβή κινήτρου (όπως, bonus απόδοσης). Οι συμφωνίες με πελάτες και προμηθευτές προσδιορίζουν το εύρος των εργασιών και των παραδοτέων και περιλαμβάνουν ρήτρες όπως ποινές (χρηματικές) για καθυστερημένη παράδοση ή μη παράδοση και συμφωνίες για πνευματικά δικαιώματα, οι οποίες προσδιορίζουν τι παρέχει ο προμηθευτής ή οι προμηθευτές και τι είναι αυτό για το οποίο πληρώνει ο αγοραστής συν τι θα παραδοθεί και θα αποτελεί ιδιοκτησία του αγοραστή. Για λογισμικό που αναπτύσσεται από προμηθευτές (τόσο  εσωτερικά όσο και εξωτερικά του οργανισμού ανάπτυξης λογισμικού), οι συμφωνίες συνήθως υποδεικνύουν απαιτήσεις ποιότητας λογισμικού για την αποδοχή του προς παράδοση λογισμικού.

Αφότου η συμφωνία τεθεί σε εφαρμογή, πρέπει να διοικηθεί η εκτέλεση του έργου συμφώνα πάντα με τους όρους της συμφωνίας.

### Εφαρμογή της διεργασίας μέτρησης


Η διεργασία μέτρησης πρέπει να θεσπιστεί κατά την διάρκεια του έργου λογισμικού, έτσι ώστε να διασφαλιστεί ότι θα συλλεχθούν χρήσιμα και σχετικά δεδομένα (βλ. παράγραφο 6.2,  Προγραμματισμός της διεργασίας μέτρησης, και παράγραφο 6.3, Εκτέλεση διεργασίας μέτρησης).

### Παρακολούθηση διεργασίας


Η απαρέγκλιτη τήρηση του σχεδίου του έργου και των συναφών σχεδίων θα πρέπει να αξιολογείται συνεχώς και σε προκαθορισμένα διαστήματα. Επίσης, θα πρέπει να αξιολογούνται  τα παραγόμενα αποτελέσματα  και τα κριτήρια ολοκλήρωσης για κάθε εργασία. Τα  παραδοτέα θα πρέπει να αξιολογούνται με βάση τα απαιτούμενα χαρακτηριστικά τους, για παράδειγμα μέσω επιθεωρήσεων ή επιδεικνύοντας λειτουργική εργασία. Η κατανάλωση προσπάθειας, η απαρέγκλιτη τήρηση του προγράμματος και το κόστος μέχρι στιγμής πρέπει να αναλύονται και να εξετάζεται η χρήση των πόρων. Το προφίλ κινδύνου του έργου (βλ. παράγραφο 2.5, Διαχείριση κινδύνου) πρέπει να επανεξετάζεται και να αξιολογείται η απαρέγκλιτη τήρηση των απαιτήσεων που αφορούν την ποιότητα λογισμικού (βλ. παράγραφο 3.1, Απαιτήσεις ποιότητας λογισμικού στο γνωστικό πεδίο Ποιότητα λογισμικού).

Τα δεδομένα των μετρήσεων πρέπει να αναλύονται (βλ. ενότητα 2, Στατιστική Ανάλυση/Statistical Analysis, στο γνωστικό πεδίο Θεμέλια Μηχανικής/Engineering Foundations στο οδηγό SWEBOK). Πρέπει να προσδιορίζεται ανάλυση διακύμανσης βασιζόμενη στην απόκλιση των πραγματικών αποτελεσμάτων σε σύγκριση με τα προσδοκώμενα και να καθορίζονται οι τιμές. Αυτό μπορεί να περιλαμβάνει υπερβάσεις κόστους, παρέκκλιση από το πρόγραμμα, οι άλλες  παρόμοιες μετρήσεις. Ο προσδιορισμός ακραίων τιμών, η ανάλυση ποιότητας και άλλα δεδομένα μετρήσεων πρέπει να καθοριστούν, για παράδειγμα η ανάλυση ελαττωμάτων (βλ. παράγραφο 3.4, Μέτρηση ποιότητας λογισμικού στο γνωστικό πεδίο Ποιότητα λογισμικού). Οι θέσεις με ρίσκο πρέπει να επαναϋπολογίζονται (βλ. παράγραφο 2.5, Διαχείριση κινδύνου). Αυτές οι δραστηριότητες καθιστούν ικανή την ανίχνευση προβλημάτων και τν προσδιορισμό των εξαιρέσεων στηριζόμενες στις κατώτατες τιμές, που έχουν υπερβληθεί. Τα παραγόμενα αποτελέσματα  θα πρέπει να αναφέρονται (δημιουργία αναφορών) όταν οι κατώτατες τιμές (των μετρήσεων) έχουν υπερβληθεί, ή όταν είναι αναγκαίο.

### Διεργασία ελέγχου


Τα αποτελέσματα των δραστηριοτήτων παρακολούθησης του έργου παρέχουν την βάση πάνω στην οποία μπορούν να ληφθούν αποφάσεις. Όπου είναι κατάλληλο και όταν η πιθανότητα και ο αντίκτυπος των παραγόντων κινδύνου έχουν κατανοηθεί, μπορούν να εφαρμοστούν αλλαγές στο έργο. Αυτό μπορεί να πάρει την μορφή της διορθωτικής δράσης (για παράδειγμα, επανέλεγχος συγκεκριμένων συστατικών του λογισμικού), μπορεί να περιλαμβάνει ενσωμάτωση επιπλέον δραστηριοτήτων (για παράδειγμα, το να αποφασιστεί η χρησιμοποίηση πρωτοτυποποίησης για να βοηθήσει στη επικύρωση των απαιτήσεων, βλ. παράγραφο 6.2, Υλοποίηση πρωτοτύπου, στο γνωστικό πεδίο Απαιτήσεις λογισμικού) και/ή  μπορεί να συνεπάγεται αναθεώρηση του σχεδίου του έργου και άλλων εγγράφων του έργου, για παράδειγμα τις προδιαγραφές των απαιτήσεων λογισμικού, για να προσαρμόσει αναπάντεχα γεγονότα και τις συνέπειες αυτών.

Σε μερικές περιπτώσεις ο έλεγχος της διαδικασίας μπορεί να οδηγήσει σε εγκατάλειψη του έργου. Σε όλες τις περιπτώσεις, διαδικασίες που αφορούν τον έλεγχο σχηματισμών λογισμικού και οι διαδικασίες διαχείρισης σχηματισμών λογισμικού πρέπει να τηρούνται απαρέγκλιτα (βλ. στο γνωστικό πεδίο Διαχείρισης σχηματισμών λογισμικού), οι αποφάσεις  θα πρέπει να τεκμηριώνονται και να διαβιβάζονται σε όλες τις συσχετιζόμενες ομάδες, τα σχέδια θα πρέπει να επανεξετάζονται και να αναθεωρούνται όταν είναι απαραίτητο και να καταγράφονται τα σχετικά δεδομένα (βλ. παράγραφο 6.3, Εκτέλεση διεργασίας μέτρησης).

### Δημιουργία αναφορών


Σε καθορισμένα και προσυμφωνημένα χρονικά διαστήματα πρέπει να δημιουργούνται αναφορές σχετικά  με την πρόοδο μέχρι στιγμής, τόσο μέσα στον οργανισμό, για παράδειγμα στην οργανωτική επιτροπή ενός έργου όσο και στους εξωτερικούς ενδιαφερόμενους φορείς, για παράδειγμα πελάτες ή χρήστες. Οι αναφορές πρέπει να εστιάζουν στις ανάγκες πληροφόρησης του ακροατηρίου, που στοχεύουν, εν αντιθέσει με τις λεπτομερείς αναφορές κατάστασης εντός της ομάδας έργου.

## Επιθεώρηση και αξιολόγηση


Σε προκαθορισμένα χρονικά διαστήματα και όπως απαιτείται, πρέπει να αξιολογείται η συνολική πρόοδος σε σύγκριση με την επίτευξη  των καθορισμένων σκοπών και την ικανοποίηση των απαιτήσεων των ενδιαφερομένων μελών (χρήστης και πελάτης). Όμοια, πρέπει να επιχειρούνται τακτικά αξιολογήσεις της αποτελεσματικότητας της διαδικασίας ανάπτυξης λογισμικού, του εμπλεκομένου προσωπικού και των απασχολούμενων εργαλείων και μεθόδων, όπως προσδιορίζονται από τις περιστάσεις.

### Καθορισμός ικανοποίησης των απαιτήσεων


Επειδή η επίτευξη ικανοποίησης των ενδιαφερομένων μελών είναι ένας κύριος σκοπός της διοίκησης τεχνολογίας λογισμικού, η πρόοδος αυτού του σκοπού πρέπει να αξιολογείται περιοδικά. Η πρόοδος πρέπει να αξιολογείται με βάση την επίτευξη σημαντικών οροσήμων του έργου, για παράδειγμα ολοκλήρωση της αρχιτεκτονικής σχεδίασης του έργου ή ολοκλήρωση μιας τεχνικής ανασκόπησης του λογισμικού, ή επάνω στην ολοκλήρωση ενός επαναληπτικού κύκλου ανάπτυξης που οδηγεί στην επαύξηση του προϊόντος. Αποκλίσεις από τις απαιτήσεις λογισμικού πρέπει να αναγνωρίζονται και να λαμβάνονται οι κατάλληλες δράσεις.

Όπως παραπάνω στον έλεγχο της διεργασίας (βλ. παράγραφο 3.5, Έλεγχος διεργασίας) οι διαδικασίες που αφορούν τον έλεγχο σχηματισμών λογισμικού και την διαχείριση σχηματισμών λογισμικού πρέπει να ακολουθούνται (βλ. στο γνωστικό πεδίο Διαχείριση σχηματισμών λογισμικού), οι αποφάσεις  θα πρέπει να τεκμηριώνονται και να διαβιβάζονται σε όλες τις συσχετιζόμενες ομάδες, τα σχέδια θα πρέπει να επανεξετάζονται και να αναθεωρούνται όταν είναι απαραίτητο και να καταγράφονται τα σχετικά δεδομένα (βλ. παράγραφο 6.3, Εκτέλεση διεργασίας μέτρησης).

### Επιθεώρηση και αξιολόγηση απόδοσης


Η περιοδική επιθεώρηση απόδοσης του προσωπικού που ασχολείται με το έργο μπορεί να μας δώσει καλύτερη εικόνα ως προς την πιθανότητα απαρέγκλιτης τήρησης των σχεδίων και των διαδικασιών καθώς επίσης και τα πιθανά πεδία δυσκολιών, για παράδειγμα συγκρούσεις μεταξύ των μελών της ομάδας. Οι ποικίλες μέθοδοι, εργαλεία και τεχνικές που χρησιμοποιούνται θα πρέπει να αξιολογούνται ως προς την αποτελεσματικότητα και καταλληλότητα τους και η διεργασία που χρησιμοποιείται από το έργο θα πρέπει επίσης να αξιολογείται συστηματικά και περιοδικά ως προς την συνάφεια, την χρησιμότητα και την αποτελεσματικότητα της στο πλαίσιο του έργου. Οι αλλαγές πρέπει να γίνονται και να διαχειρίζονται όπου κρίνεται κατάλληλο.

## Τερματισμός


Ένα ολόκληρο έργο, μια καίρια φάση ενός έργου ή ένας επαναληπτικός κύκλος ανάπτυξης φτάνουν στον τερματισμό όταν όλα τα σχέδια και οι**** διεργασίες που τα αφορούν έχουν θεσμοθετηθεί και ολοκληρωθεί. Τα κριτήρια επιτυχίας για ένα έργο, μια φάση του έργου ή μιας επανάληψης του κύκλου ανάπτυξης θα πρέπει να αξιολογούνται. Μετά την κατοχύρωση του τερματισμού μπορούν να εκτελεστούν αρχειακές, αναδρομικές και βελτιωτικές δραστηριότητες. 

### Προσδιορισμός τερματισμού


Ο τερματισμός συντελείται όταν οι προσδιορισμένες εργασίες ενός έργου, μια φάσης του έργου ή μιας επανάληψης του κύκλου ανάπτυξης έχουν ολοκληρωθεί και έχει επιβεβαιωθεί η ικανοποιητική επίτευξη των κριτηρίων ολοκλήρωσης. Μπορεί να επιβεβαιωθεί εάν ικανοποιούνται οι απαιτήσεις λογισμικού ή όχι και να προσδιοριστεί ο βαθμός στον οποίο επιτεύχθηκαν οι στόχοι. Οι διαδικασίες τερματισμού πρέπει να περιλαμβάνουν τα συσχετιζόμενα ενδιαφερόμενα μέρη, να καταλήγουν σε  τεκμηρίωση της αποδοχής (του έργου) από αυτά και να καταγράφουν τα όποια γνωστά προβλήματα.

### Δραστηριότητες τερματισμού


Αφότου επιβεβαιωθεί ο τερματισμός, πρέπει να ολοκληρωθεί η αρχειοθέτηση των υλικών του έργου με βάση τις προσυμφωνημένες με τα ενδιαφερόμενα μέρη μεθόδους και την προσυμφωνημένη τοποθεσία και διάρκεια, πιθανώς συμπεριλαμβάνοντας την καταστροφή ευαίσθητων πληροφοριών και λογισμικού και το μέσο στο οποίο θα εγκατασταθούν αντίγραφα. Η βάση δεδομένων των μετρήσεων του οργανισμού πρέπει να ενημερωθεί με τα σχετικά δεδομένα του έργου. Πρέπει να πραγματοποιηθεί μία ανάλυση έργου, φάσης έργου ή επαναληπτική αναδρομική ανάλυση έτσι ώστε να μπορέσουν να αναλυθούν ζητήματα, προβλήματα, κίνδυνοι και  ευκαιρίες που συναντώνται (βλ. ενότητα 4, Επιθεώρηση και αξιολόγηση).  Θα πρέπει να εξαχθούν συμπεράσματα από το έργο τα οποία θα αποτελέσουν «τροφή» για την οργανωσιακή μάθηση και την βελτίωση των προσπαθειών.

## Μέτρηση τεχνολογίας λογισμικού


Η σημασία και ο ρόλος της μέτρησης για την καλύτερη διαχείριση καθώς και για τις τεχνικές πρακτικές έχει ευρέως αναγνωριστεί (βλ. ενότητα 3, Μέτρηση/Measurement, στο γνωστικό πεδίο Θεμέλια Μηχανικής/Engineering Foundations στο οδηγό SWEBOK). Η αποτελεσματική μέτρηση έχει γίνει ακρογωνιαίος λίθος της οργανωσιακής ωριμότητας. Η μέτρηση μπορεί να εφαρμοστεί σε οργανισμούς, έργα, διαδικασίες και προϊόντα εργασίας. Σε αυτήν την παράγραφο θα εστιάσουμε στην εφαρμογή της μέτρησης στα επίπεδα των έργων, των διαδικασιών και των προϊόντων εργασίας.

Αυτή η παράγραφος ακολουθεί το πρότυπο IEEE 15939:2008, το οποίο περιγράφει μια διαδικασία για τον προσδιορισμό των απαραίτητων δραστηριοτήτων και καθηκόντων για την υλοποίηση μιας διαδικασίας μέτρησης λογισμικού. Το πρότυπο επίσης περιλαμβάνει ένα μοντέλο μέτρησης πληροφοριών.

### Καθιέρωση και διατήρηση επιτροπής μέτρησης


  * Απαιτήσεις μέτρησης. Κάθε προσπάθεια μέτρησης πρέπει να καθοδηγείται από οργανωσιακούς στόχους και από ένα σύνολο απαιτήσεων μέτρησης που έχουν θεσπιστεί από τον οργανισμό και το έργο, για παράδειγμα ένας οργανωσιακός στόχος μπορεί να είναι «πρώτοι στην αγορά με καινούρια προϊόντα».
  * Πεδίο δράσης της μέτρησης. Η οργανωσιακή μονάδα στην οποία κάθε απαίτηση μέτρησης που πρόκειται να εφαρμοστεί πρέπει να θεσμοθετηθεί. Αυτή μπορεί να συνίσταται από ένα λειτουργικό πεδίο, ένα μοναδικό έργο, μία μοναδική πτυχή ή μια ολόκληρη επιχείρηση.  Το προσωρινό πεδίο δράσης της προσπάθειας  μέτρησης  πρέπει επίσης να ληφθεί υπόψη διότι μπορεί να υπάρχουν απαιτήσεις χρονικής αλληλουχίας ορισμένων μετρήσεων, για παράδειγμα για την πρωτοτυποποίηση μοντέλων εκτίμησης (βλ. παράγραφο 2.3, Εκτίμηση προσπάθειας, προγράμματος και κόστους ).
  * Αφοσίωση της ομάδας στην μέτρηση. Η αφοσίωση θα πρέπει να είναι επίσημα θεσπισμένη, διαδεδομένη και υποστηριζόμενη από τους πόρους.
  * Πόροι για την μέτρηση. Η αφοσίωση ενός οργανισμού στην μέτρηση είναι ένας σημαντικός παράγοντας επιτυχίας, όπως αποδεικνύεται από την ανάθεση των πόρων για την υλοποίηση της διαδικασίας μέτρησης. Η ανάθεση των πόρων περιλαμβάνει την κατανομή αρμοδιοτήτων για τα διάφορα καθήκοντα της διαδικασίας μέτρησης (όπως είναι ο αναλυτής και ο διαχειριστής της βιβλιοθήκης). Θα πρέπει επίσης να κατανεμηθεί επαρκής χρηματοδότηση, εκπαίδευση, εργαλεία και υποστήριξη για την διεξαγωγή της διαδικασίας μέτρησης.


### Προγραμματισμός της διεργασίας_**** _μέτρησης

  * Χαρακτηρισμός της οργανωσιακής μονάδας. Η οργανωσιακή μονάδα παρέχει το πλαίσιο της μέτρησης, επομένως το οργανωσιακό πλαίσιο θα πρέπει να γίνει σαφές, συμπεριλαμβανομένων των περιορισμών που επιβάλλει η οργάνωση για την διαδικασία μέτρησης. Ο χαρακτηρισμός μπορεί να τεθεί σε  όρους οργανωσιακών διαδικασιών, πεδίων εφαρμογής, τεχνολογίας, οργανωσιακής διεπαφής, και οργανωσιακής δομής.
  * Προσδιορισμός αναγκών πληροφόρησης. Οι ανάγκες πληροφόρησης βασίζονται στους τελικούς σκοπούς, τους περιορισμούς, τους κινδύνους και τα προβλήματα της οργανωσιακής μονάδας. Μπορεί να προέρχονται από επιχειρηματικούς, οργανωσιακούς, κανονιστικούς ή/και προϊόντικούς στόχους. Οι στόχοι θα πρέπει να προσδιοριστούν και να ιεραρχηθούν. Έπειτα, ένα υποσύνολο των στόχων που πρέπει να επιτευχθούν μπορούν να επιλεχθούν, να τεκμηριωθούν, να διαδοθούν και να επιθεωρηθούν από τα ενδιαφερόμενα μέρη.
  * Επιλογή μετρήσεων. Πρέπει να επιλεχτούν οι υποψήφιες μετρήσεις σε άμεση σύνδεση με τις ανάγκες πληροφόρησης. Οι μετρήσεις θα πρέπει να επιλεγούν με βάση την ιεράρχηση των αναγκών πληροφόρησης και άλλα κριτήρια όπως  το κόστος συγκέντρωσης της πληροφορίας, τον βαθμό αποδιοργάνωσης της διεργασίας κατά την διάρκεια συγκέντρωσης της πληροφορίας και την άνεση με την οποία μπορούν να αποκτηθούν ακριβή, συνεπή δεδομένα και την ευκολία ανάλυσης και δημιουργίας αναφορών. Επειδή χαρακτηριστικά εσωτερικής ποιότητας (βλ. παράγραφο 1.3, Μοντέλα και χαρακτηριστικά ποιότητας στο γνωστικό πεδίο Ποιότητα λογισμικού)  συχνά δεν περιλαμβάνονται στις δεσμευτικές από τα συμβόλαια  απαιτήσεις λογισμικού , είναι σημαντικό να εξετάσουμε την μέτρηση της εσωτερικής ποιότητας του λογισμικού για να έχουμε ένα πρόωρο δείκτη σχετικά με πιθανά ζητήματα που μπορεί να επηρεάσουν τα εξωτερικά ενδιαφερόμενα.
  * Ορισμός διαδικασιών συλλογής, ανάλυσης και δημιουργίας αναφορών για τα δεδομένα. Αυτό περιλαμβάνει  διαδικασίες συλλογής και προγράμματα, αποθήκευση, επαλήθευση, ανάλυση, δημιουργία αναφορών και διαχείριση σχηματισμών των δεδομένων.
  * Επιλογή κριτηρίων για την αξιολόγηση των προϊόντων πληροφορίας. Τα κριτήρια αξιολόγησης επηρεάζονται από τους τεχνικούς και επιχειρηματικούς στόχους της οργανωσιακής μονάδας. Τα προϊόντα πληροφορίας συμπεριλαμβάνουν τόσο εκείνα που σχετίζονται με το παραγόμενο προϊόν, όσο και με εκείνα που συνδέονται με τις χρησιμοποιούμενες διαδικασίες για την διαχείριση και την μέτρηση του έργου.
  * Παροχή πόρων για τις εργασίες μέτρησης. Το πλάνο μέτρησης πρέπει να επιθεωρηθεί και να γίνει δεκτό από τους κατάλληλους εμπλεκόμενους φορείς, να περιλαμβάνει όλες τις διαδικασίες συλλογής δεδομένων, αποθήκευσης, ανάλυσης και δημιουργίας αναφορών, κριτήρια αξιολόγησης, προγράμματα και αρμοδιότητες. Κριτήρια για την αναθεώρηση τέτοιων τεχνουργημάτων θα πρέπει να καθιερωθούν σε επίπεδο οργανωσιακής μονάδας ή υψηλότερο και θα πρέπει να χρησιμοποιηθούν ως βάση τέτοιων επιθεωρήσεων. Τέτοιου είδους κριτήρια θα πρέπει να λαμβάνουν υπόψη προηγούμενη εμπειρία, διαθεσιμότητα πόρων και πιθανές «αναταράξεις»  του έργου όταν προτείνονται αλλαγές στις υπάρχουσες πρακτικές. Η έγκρισή καταδεικνύει αφοσίωση στις διαδικασίες μέτρησης.
  * Προσδιορισμός των πόρων που καθίστανται διαθέσιμοι για την εφαρμογή των σχεδιασμένων και εγκεκριμένων εργασιών μέτρησης. Η διαθεσιμότητα των πόρων μπορεί να οργανωθεί σε περιπτώσεις όπου αλλαγές πρέπει να δοκιμάζονται πριν μια εκτεταμένη ανάπτυξη. Προσοχή πρέπει να δίνεται στους πόρους που είναι απαραίτητοι για την επιτυχή ανάπτυξη νέων διαδικασιών ή μετρήσεων.
  * Απόκτηση και ανάπτυξη υποστηρικτικών τεχνολογιών. Αυτό περιλαμβάνει αξιολόγηση των διαθέσιμων υποστηρικτικών τεχνολογιών, επιλογή των πιο κατάλληλων, απόκτηση και ανάπτυξη αυτών των τεχνολογιών.

### Εκτέλεση διεργασίας μέτρησης

  * Ενοποίηση διαδικασιών μέτρησης με τις συσχετιζόμενες διεργασίες λογισμικού. Διαδικασίες μέτρησης, όπως συλλογή δεδομένων, πρέπει να ενσωματώνονται στις διεργασίες λογισμικού που μετρούν. Αυτό μπορεί να συνεπάγεται αλλαγή των τρεχόντων διεργασιών λογισμικού ώστε  αυτές να υποστηρίζουν συλλογή δεδομένων ή παραγωγή δραστηριοτήτων. Μπορεί επίσης να εμπεριέχει ανάλυση των τρεχόντων διεργασιών λογισμικού για την ελαχιστοποίηση  της επιπρόσθετης προσπάθειας και αξιολόγηση της επίπτωσης στους εργαζομένους με σκοπό την διασφάλιση ότι οι διαδικασίες μέτρησης θα γίνουν αποδεκτές. Πρέπει να ληφθούν υπόψη ηθικά ζητήματα και άλλοι ανθρώπινοι παράγοντες. Επιπρόσθετα,  οι διαδικασίες μέτρησης πρέπει να γίνουν γνωστές σε αυτούς που παρέχουν τα δεδομένα.  Επίσης πρέπει να παρέχεται εκπαίδευση και υποστήριξη. Η ανάλυση δεδομένων και  οι διαδικασίες δημιουργίας αναφορών τυπικά ενοποιούνται σε οργανωσιακές διαδικασίες ή/και  διαδικασίες του έργου με παρόμοιο τρόπο.
  * Συλλογή δεδομένων. Τα δεδομένα θα πρέπει να συλλέγονται, να επαληθεύονται και να αποθηκεύονται. Η συλλογή  μπορεί μερικές φορές να αυτοματοποιηθεί  με την χρήση εργαλείων διοίκησης τεχνολογίας λογισμικού (βλ. ενότητα 7,  Εργαλεία Διοίκησης Τεχνολογίας Λογισμικού) για την ανάλυση δεδομένων και την δημιουργία αναφορών. Τα δεδομένα μπορεί να ενοποιούνται, να μετατρέπονται, ή να καταγράφονται ως μέρος της διαδικασίας ανάλυσης, χρησιμοποιώντας τον  βαθμό αυστηρότητας που είναι κατάλληλος για την φύση των δεδομένων και τις ανάγκες της πληροφόρησης. Τα αποτελέσματα αυτής της ανάλυσης είναι τυπικά δείκτες όπως γραφήματα και αριθμοί  ή άλλοι δείκτες που μπορούν να ερμηνευτούν και να οδηγήσουν σε συμπεράσματα και υποδείξεις για να παρουσιαστούν στα ενδιαφερόμενα μέρη (βλ. ενότητα 2, Στατιστική Ανάλυση/Statistical Analysis, στο γνωστικό πεδίο Θεμέλια Μηχανικής/Engineering Foundations στο οδηγό SWEBOK). Τα αποτελέσματα και τα συμπεράσματα συνήθως επιθεωρούνται χρησιμοποιώντας μια διαδικασία που έχει οριστεί από τον οργανισμό (επίσημη  ή ανεπίσημη). Αυτοί που παρέχουν τα δεδομένα  και οι χρήστες της μέτρησης  πρέπει να συμμετέχουν  στην επιθεώρηση των δεδομένων για να διασφαλιστεί  ότι τα δεδομένα είναι όντως βαρυσήμαντα και ακριβή  και μπορούν να οδηγήσουν σε λογικές δράσεις.
  * Διάδοση αποτελεσμάτων. Τα προϊόντα πληροφορίας πρέπει να τεκμηριώνονται και να γίνονται γνωστά στους χρήστες και στους εμπλεκόμενους φορείς.

### Αξιολόγηση μέτρησης  

  * Αξιολόγηση των προϊόντων πληροφορίας και της διαδικασίας μέτρησης  έναντι συγκεκριμένων κριτηρίων αξιολόγησης και προσδιορισμός των δυνατών και αδύνατων σημείων των προϊόντων πληροφορίας  ή της διαδικασίας αντίστοιχα. Η αξιολόγηση μπορεί να εκτελεστεί από μία εσωτερική διαδικασία ή από έναν εξωτερικό έλεγχο. Πρέπει να περιλαμβάνει ανατροφοδότηση από τους χρήστες της μέτρησης. Τα διδάγματα θα πρέπει να καταγράφονται σε μία κατάλληλη βάση δεδομένων.
  * Προσδιορισμός πιθανόν βελτιώσεων. Τέτοιες βελτιώσεις μπορεί να είναι αλλαγές στην μορφή των δεικτών, αλλαγές σε ήδη μετρημένες οργανωσιακές μονάδες ή ανακατάταξη των κατηγοριών μέτρησης. Τα κόστη και τα πλεονεκτήματα από πιθανές βελτιώσεις  πρέπει να καθορίζονται και να αναφέρονται οι κατάλληλες βελτιωτικές δράσεις.
  * Γνωστοποίηση των προτεινόμενων βελτιώσεων  στον κάτοχο της διαδικασίας μέτρησης και στους εμπλεκόμενους φορείς για επιθεώρηση και έγκριση.  Επίσης, έλλειψη πιθανών βελτιώσεων πρέπει να γνωστοποιείται εάν η ανάλυση αποτυγχάνει να αναγνωρίσει κάποια βελτίωση.

## Εργαλεία διοίκησης τεχνολογίας λογισμικού   

Τα εργαλεία διοίκησης τεχνολογίας λογισμικού χρησιμοποιούνται συχνά για να παρέχουν «ορατότητα» και έλεγχο των διαδικασιών διοίκησης τεχνολογίας λογισμικού. Κάποια εργαλεία είναι αυτοματοποιημένα ενώ κάποια άλλα υλοποιούνται χειροκίνητα.  Εδώ υπάρχει μια πρόσφατη τάση προς την χρησιμοποίηση ενοποιημένων  πακέτων _(integratedsuites)_ εργαλείων τεχνολογίας λογισμικού τα οποία χρησιμοποιούνται καθ' όλη την διάρκεια ενός έργου για την σχεδίαση, την συλλογή και την καταγραφή, την παρακολούθηση και τον έλεγχο, την δημιουργία αναφορών και τα προϊόντα πληροφορίας. Τα εργαλεία μπορούν να χωριστούν στις ακόλουθες κατηγορίες:

_Εργαλεία σχεδίασης και παρακολούθησης έργου._ Τα εργαλεία  σχεδιασμού και παρακολούθησης έργου μπορούν να χρησιμοποιηθούν για τον υπολογισμό της προσπάθειας  και του κόστους ενός έργου καθώς και  για την προετοιμασία των χρονοπρογραμματισμών του έργου. Μερικά έργα χρησιμοποιούν  αυτοματοποιημένα εργαλεία εκτίμησης που δέχονται ως είσοδο το εκτιμώμενο μέγεθος και άλλα χαρακτηριστικά ενός  προϊόντος λογισμικού και παράγουν  εκτιμήσεις σχετικά με την συνολική απαιτούμενη προσπάθεια, το πρόγραμμα και το κόστος. Τα  εργαλεία σχεδιασμού  περιλαμβάνουν επίσης αυτοματοποιημένα εργαλεία χρονοπρογραμματισμού που αναλύουν τις εργασίες  μέσα σε μία αναλυτική δομή εργασίας, τις εκτιμώμενες διάρκειές τους (των εργασιών), τις σχέσεις αλληλεξάρτησης, και τους  πόρους  που ανατέθηκαν σε κάθε εργασία παράγοντας ένα πρόγραμμα  στην μορφή ενός διαγράμματος Gantt.

Εργαλεία παρακολούθησης μπορούν να χρησιμοποιηθούν για την ανίχνευση οροσήμων ενός έργου, συχνές προγραμματισμένες συσκέψεις σχετικά με την κατάσταση του έργου, προγραμματισμένους κύκλους επανάληψης, επιδείξεις προϊόντος και/ή  στοιχεία δράσης.

_Εργαλεία διαχείρισης κινδύνου._ Τα εργαλεία διαχείρισης κινδύνου  (βλ. παράγραφο 2.5, Διαχείριση κινδύνου) μπορούν να χρησιμοποιηθούν για τον προσδιορισμό, την εκτίμηση και την παρακολούθηση του κινδύνου. Αυτά τα εργαλεία περιλαμβάνουν προσεγγίσεις όπως  προσομοίωση ή δέντρα αποφάσεων για την ανάλυση  της επίδρασης του κόστους έναντι των κερδών και  την υποκειμενική εκτίμηση των πιθανοτήτων επικίνδυνων γεγονότων. Τα εργαλεία που χρησιμοποιούν  προσομοίωση Monte Carlo μπορούν να χρησιμοποιηθούν για την παραγωγή  κατανομών πιθανότητας της  προσπάθειας, του προγράμματος και του κινδύνου συνδυάζοντας πολλαπλές εισόδους κατανομών πιθανότητας με έναν αλγοριθμικό τρόπο.

_Εργαλεία επικοινωνίας._ Τα εργαλεία επικοινωνίας  μπορούν να βοηθήσουν στην παροχή έγκαιρης και συνεπούς πληροφόρησης στα συσχετιζόμενα ενδιαφερόμενα μέρη ενός έργου. Αυτά τα εργαλεία μπορεί να περιλαμβάνουν πράγματα όπως  ειδοποιήσεις και ηλεκτρονικά μηνύματα σε όλα τα μέλη της ομάδας και στα ενδιαφερόμενα μέρη. Επίσης μπορεί σε αυτά να περιλαμβάνονται την επικοινωνία μερικών λεπτών από συχνά προγραμματισμένες συσκέψεις που αφορούν το έργο, πρόχειρες  καθημερινές συσκέψεις, συν διαγράμματα που απεικονίζουν την πρόοδο, κατάλογος ανεκτέλεστων εργασιών και αιτήματα συντήρησης.

_Εργαλεία μέτρησης._ Τα εργαλεία μέτρησης  υποστηρίζουν δραστηριότητες σχετιζόμενες με το πρόγραμμα μέτρησης λογισμικού  (βλ. ενότητα 6, Μέτρηση τεχνολογίας λογισμικού).  Υπάρχουν λίγα πλήρως αυτοματοποιημένα εργαλεία σε αυτήν την κατηγορία. Τα εργαλεία μέτρησης  χρησιμοποιούνται για την συλλογή , την ανάλυση και την δημιουργία αναφορών πάνω στα δεδομένα μέτρησης ενός έργου τα οποία θα πρέπει να βασίζονται σε υπολογιστικά φύλλα που αναπτύσσονται από τα μέλη της ομάδας ενός έργου ή από εργαζόμενους της οργάνωσης.

